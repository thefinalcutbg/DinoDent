Във всяка бланка или прозорец можете да сменяте текущото поле за писане с натискане на клавиш <b>Tab</b>. Ако желаете да се върнете на предходното поле, използвайте комбинацията <b>Shift</b> + <b>Tab</b>.
С двоен клик върху избран от вас зъб или с натискане на клавиша <b>Enter</b> отваряте прозореца за добавяне на нова процедура.
В секцията за дентален статус можете да променяте избрания зъб със стрелките на клавиатурата. Със задържане на клавиш <b>Shift</b> и стрелка наляво или надясно можете да изберете няколко съседни зъба едновременно.
Ако желаете да изберете едновременно два или повече зъба, които не са един до друг, задръжте клавиш <b>Ctrl</b> и кликнете върху всеки от тях с левия бутон на мишката.
Можете да изберете множество зъби, като задържите левия бутон на мишката и я провлачите в желаната посока. Всички зъби, попадащи в очертания правоъгълник, ще бъдат избрани.
Ако желаете да промените едновременно статуса на всички зъби (например при тотално обеззъбяване), кликнете върху секцията за дентален статус и използвайте комбинацията <b>Ctrl</b> + A, за да изберете цялото съзъбие. Статусът „Липсващ зъб“ е асоцииран с клавиш E.
Когато сте избрали два или повече зъби, можете да променяте статусите на всички тях едновременно.
При отчитане на процедури от тип адхезивен мост, мостова конструкция или частична протеза, дължината им се попълва автоматично, ако предварително сте избрали зъбите, които те обхващат.
Ако в статуса на зъба, за който ще отчитате обтурация, сте отбелязали повърхности с кариес, дефектно възстановяване или некариозен дефект, тези повърхности ще бъдат автоматично маркирани за възстановяване.
В повечето случаи диагнозата на отчитаната процедура се попълва автоматично, ако предварително сте отбелязали коректния статус на съответния зъб.
Можете бързо да намерите дадена процедура, като въведете първите няколко букви от дума, съдържаща се в описанието ѝ. При добавяне на нова процедура полето за търсене е автоматично фокусирано.
КСМП процедурите са над 400, но не е необходимо да търсите сред всички тях. Най-често използваните могат да бъдат маркирани със звездичка, след което ще се показват в секция „Избрани“.
В прозореца за добавяне на процедура стрелките нагоре и надолу променят избраната процедура, а с клавиш <b>Enter</b> тя се добавя в амбулаторния лист.
Всеки статус на зъб е асоцииран с „бърз“ клавиш. Например: D – ендодонтско лечение, N – некроза, U – некариозна лезия. За да видите всички бързи клавиши, посочете с мишката съответния бутон за няколко секунди.
За всеки бутон без текст можете да видите описание, като го посочите за няколко секунди с мишката.
Можете да добавяте бележки за всеки зъб с десен бутон на мишката и избор на „Бележки и извършени процедури“. Тези бележки са уникални за всеки зъб и се визуализират с иконка до номера му.
Ако свържете профила си от <b>Google Calendar</b> с <b>DinoDent</b>, всички записани часове ще бъдат видими и в приложението на телефона ви. Описанието на часа се генерира автоматично от името и телефона на пациента.
Всяко посещение, записано в <b>Google Calendar</b> за пациент, който вече съществува в програмата, „сочи“ към него и с клик можете да създадете нов медицински документ.
Можете да добавяте напомняния за пациенти чрез иконката с камбанка в паспортните им данни. При настъпване на датата ще получите известие в горния десен ъгъл.
Всеки пациент може да бъде <b>цветово кодиран</b> чрез бутона до полето за ЕГН/ЛНЧ. Цветовете се визуализират в раздел Документация.
Ако имате договор с НЗОК, в края на годината използвайте функцията <b>Неизползван пакет</b>. Програмата ще генерира списък с пациенти, които не са изразходили пакета си.
Когато имате пациент, подлежащ на комплексно лечение, можете да използвате функционалността за изготвяне на <b>лечебен план</b>. Разпечатаният и подписан от пациента план има юридическа стойност.
В раздел <b>Документация</b> всеки документ има бърз преглед на съдържанието си – издадени документи, процедури, изписани медикаменти или финансови дейности.
Работата с клавиатурата е значително по-бърза от използването на мишка. С клавишите <b>Enter</b>, <b>Tab</b>, <b>Shift</b> + <b>Tab</b> и стрелките на клавиатурата повечето действия се извършват по-бързо и по-удобно.
При записване на час чрез <b>Google Calendar</b> модула, <b>DinoDent</b> може автоматично да изпраща <b>SMS</b> напомняне към пациента в избран интервал преди посещението му.
<b>DinoDent</b> е напълно безплатна програма. Ако желаете да подкрепите развитието ѝ, можете да направите <b>дарение</b> :)
<b>DinoDent</b> поддържа всички модели <b>пен таблети</b>, одобрени от <b>НЗИС</b>. Можете да подписвате амбулаторните листове дигитално и да намалите използването на хартия в практиката си.
С десен клик върху всеки зъб и избор на <b>Бележки и извършени процедури</b> можете да видите всички процедури, засягащи този зъб – както от локалната база данни, така и от НЗИС и ПИС.
Ако мигрирате от предишен софтуер, от секция <b>Импортиране на данни</b>, намираща се в "Месечни отчети и известия", можете да изтеглите автоматично всички амбулаторни листове, които сте подавали към НЗОК с месечните си отчети.
Можете да стартирате няколко инстанции на <b>DinoDent</b> едновременно, като на всяка от тях бъде отворен профилът на различен лекар, влязъл със своя <b>КЕП</b>.
При отчитане на платени процедури не забравяйте да изберете <b>източник на финансиране</b>. По подразбиране е зададено „Без финансиране“. Ако ще издавате фактура на пациента, изберете „Пациент“, а ако имате договор с фонд – изберете „ДЗОФ“.
Всяка добавена процедура, медикамент от рецепта или услуга от фактура може да бъде отворена за редакция с двоен клик на мишката.
След изпращане на амбулаторния лист към <b>НЗИС</b>, с десен клик върху същия бутон можете да достъпите допълнителни действия, свързани с изпратения документ.
Не е задължително да въвеждате парола за профила на лекаря или на практиката. Ако няма да я помните, по-добре не я задавайте – така ще си спестите излишни затруднения при вход в системата.
В <b>DinoDent</b> има вграден чат клиент за взаимопомощ между потребителите. Ако иконката на чата горе вляво светне, това означава, че някой е писал. Можете да дадете вашия принос към развитието на софтуера, като помогнете на колега в нужда.
При всяко стартиране <b>DinoDent</b> проверява за наличен нов ъпдейт. Препоръчително е да актуализирате програмата редовно, за да разполагате с най-новите функционалности, подобрения и актуална интеграция с <b>НЗИС</b> и ПИС.
Автоматичните проверки са изключително полезни при работа с <b>НЗОК</b>. Препоръчително е да ги активирате, за да откривате навреме пропуски и несъответствия и да избегнете евентуални санкции.
Информираните съгласия и декларациите не могат да бъдат изпращани към <b>НЗИС</b>. Ако разполагате с пен таблет, <b>DinoDent</b> автоматично генерира PDF файл и го отваря със софтуера за подписване, след което подписаният документ се съхранява на компютъра.
За да имате автоматично архивиране на документацията си, можете да съхранявате базата данни на <b>DinoDent</b> в облачно хранилище, стига да не я използвате едновременно от повече от един компютър.
SQL модулът в <b>DinoDent</b> е много мощен инструмент за справки и статистики, но дава директен достъп до базата данни. За да избегнете нежелани последствия като загуба на информация, го използвайте го само ако знаете SQL.
Не е препоръчително <b>КЕП</b> устройствата да бъдат включени постоянно. Освен че това може да доведе до проблеми с драйверите и спиране на работата им, съществува и риск от неоторизиран достъп. Включвайте ги само когато е необходимо.
Дори да попълните дентален статус и да изпратите амбулаторния лист към <b>НЗИС</b>, ако той не съдържа процедура от тип „Обстоен преглед“ или „Цялостен преглед на устна кухина“, статусът няма да бъде изпратен.
При попълване на поле, съдържащо име, не е необходимо да задържате <b>Shift</b> – първата буква се изписва автоматично с главна буква.
Статусите на зъбите, възникнали като резултат от процедури, извършени от текущия потребител, се визуализират в зелено. Всички останали статуси се показват в синьо.
Можете по-бързо да променяте стойностите на измерванията в пародонталния статус, като посочите съответното поле с мишката и завъртите колелцето ѝ.
Таб системата е в основата на интерфейса на <b>DinoDent</b> и ви позволява едновременно да работите с няколко пациенти и различни документи в отделни табове.
Можете да използвате шаблони при допълнителни бележки към процедури, при медикаменти и при описване на етапите от лечебния план, избегнете многократното въвеждане на една и съща информация.
Към всяка процедура можете да добавяте допълнителни бележки с обем до 4000 символа. Тези бележки се изпращат към <b>НЗИС</b>, стават видими за всички лекари по дентална медицина и имат правна стойност като част от медицинската документация.
Всяко съобщение към <b>НЗИС</b> се подава с <b>КЕП</b>, запаметява се в системата и има правна стойност. Това позволява по всяко време да се проследи пълната хронология на промените по даден медицински документ, включително и след неговото анулиране.
Можете да въведете цени на процедурите от секция Ценоразпис в Настройки. След това тези цени се попълват автоматично при добавяне процедурите във фактура или лечебен план.
При наличие на активен лечебен план, дейностите от него могат директно да се добавят в амбулаторния лист.
Съобщенията за грешки при проверка на амбулаторни листове по <b>НЗОК</b> означават, че има допусната неточност, подлежаща на санкция. Въпреки това винаги разчитайте на собствената си преценка.